---
title: "Uitleg"
weight: 1
header_menu: true
---
Dit is de Nederlandstalige website voor straatepistemologie. Een Engelstalige variant met veel meer informatie en voorbeelden is te vinden op [StreetEpistemology.com](https://streetepistemology.com/)

## Wat is straatepistemologie?

Volgens de straatepistemologie methode wordt iemand aangemoedigd om over zijn of haar eigen opvattingen na te denken. Dit gebeurt nadat ze eerst een eigen stelling, met redenen omkleed, naar voren hebben gebracht. Aan de hand van de straatepistemologie-methode kunnen ze vervolgens hun eigen manier van redeneren onder de loep nemen en hun argumenten evalueren.

## Hoe is straatepistemologie ontstaan?

Straatepistemologie begon als een methode om religieus geloof te bespreken in het boek "A Manual for Creating Atheists" uit 2013. Het boek motiveerde velen om de technieken in hun gesprekken toe te passen, waarbij sommigen hun interacties opnamen en deze opnames online beschikbaar maakten voor anderen om te bestuderen en te bekritiseren. Dit stimuleerde innovatie in de methode - met als belangrijkste ontwikkeling om het toe te gaan passen op meer dan alleen religie.

Tegenwoordig leidt de methode een eigen leven, gedreven door een gemeenschap van mensen die geïnteresseerd zijn in het bespreken van moeilijke onderwerpen, de waarheid zoeken en nadenken over de methoden die we gebruiken om tot onze diepe overtuigingen te komen. De gemeenschap promoot de methode als een manier om begrip te creëren, tribalisme te bestrijden en de publieke dialoog in het algemeen te verbeteren, ongeacht iemands politieke voorkeur, religieuze achtergrond of andere overtuigingen.

## Hoe werkt straatepistemologie?

Straatepistemologie werkt met een aantal stappen:

1) Verzeker de ander dat je er niet op uit bent om hem of haar belachelijk te maken en vraag dan of hij of zij het goedvindt om zijn of haar manier van redeneren te onderzoeken.
2) Vraag de ander om een stelling te poneren.
3) Bevestig de stelling door die in je eigen woorden te herhalen. Vraag vervolgens of jouw samenvatting klopt. Doe dit net zo lang tot hij of zij tevreden is.
4) Zorg dat zijn of haar definities helder zijn. Gebruik die definities, niet die van jou.
5) Vraag de ander om met een cijfer aan te geven hoezeer ze overtuigd zijn van hun stelling.
6) Vraag naar de redenen waarom ze er zo zeker van zijn.
7) Vraag hoe ze te werk zijn gegaan om te beoordelen of hun redenen wel of niet deugen. Richt je tijdens de rest van het gesprek op die werkwijze.
8) Luister, vat samen en vraag verder naar hun redenen.
9) Rond af en wens hem of haar het allerbeste.